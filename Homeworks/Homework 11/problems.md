**Source: https://www.hackerrank.com/contests/sda-hw-1/challenges**

**Task 1:**

Имате даден ориентиран претеглен граф с N върха и M ребра.

Намерете дължината на минималния път от връх с номер 1 до връх с номер N и броя различни начини, по които може да бъде постигнат.

Два пътя се считат за различни ако ползват поне едно различно ребро.

*Input Format:*

На първия ред на стандартния вход ще бъдат зададени целите числа N и M – броят върхове и ребра в графа.

На следващите M реда ще има по една тройка числа u_i, v_i, c_i, задаващи по едно насочено ребро с неговото тегло.

Възможно е да има повече от едно ребро между двойка върхове (u, v), както е и възможно да има ребро от връх до себе си.

*Output Format:*

На стандартния изход изведете разделени с интервал две цели числа – дължината на минималния път и броя различни начини, по които може да бъде постигнат.

Тъй като броят пътища може да е много голям, изведете само неговия остатък по модул 10^9 + 7.

В случай, че няма път между 1 и N, като цена изведете -1, а като брой пътища - 0.


**Task 2:**

Всеобща заблуда е, че Дядо Коледа се придвижва чрез летяща шейна. За да не бъде забелязан, той, всъщност се придвижва чрез мрежа от еднопосочни подземни тунели, като използва известното приложение - tunnel maps, за да се ориентира. Въпросната мрежа се състои от N кръстовища, свързани помежду си с M тунела.

Сега Дядо Kоледа планира как ще стигне до къщата на Иван, за да му занесе дългоочаквания подарък. Проблемът е, че той не може да обикаля из тунелите твърде дълго, защото ще му падне батерията на телефона и ще се изгуби. Другият проблем на Дядо Коледа е, че както всички знаят, той, не е много елегантен и ще му е невъзможно да мине през някои от по-тесните тунели. Планът му е да тръгне от кръстовище с номер 1, а къщата на Иван се намира на кръстовище с номер N.

Помогнете на Дядо Коледа, като му кажете колко най-малко трябва да отслабне, за да може да стигне до къщата на Иван преди да му падне батерията на телефона, ако знаете колко време отнема да се премине през всеки от тунелите и с колко килограма трябва да отслабне Дядо Коледа, за може да мине през него.

*Input Format:*

От първият ред се въвеждат N, M и K - броят кръстовища, броят тунели и времето което издържа батерията на телефона.

От следващите M реда се  въвеждат по 4 числа: u, v, c и t - съответно двете кръстовищата, които са свързани от тунела, килограмите които Дядо Коледа трябва да свали, за да може да премине и времето, което отнема да бъде преминат тунела.

*Output Format:*

Изведете едно число - колко най-малко килограма трябва да остслабне Дядо Коледа, за да може да стигне до къщата на Иван. Ако не може да стигне за необходимото време, изведете -1.


**Task 3:**

Имате даден претеглен неориентиран граф с N върха номерирани с числата от 0 до N-1 и M ребра. Върховете на графа са разделени на 2 множества: S и T. Всеки връх на графа е или в първото или във второто множество.

Напишете програма, която отговаря на Q заявки. Всяка заявка се състои от връх от множеството S. Вие трябва да отговорите колко е минималното разстояние до връх от множеството T.

*Input Format:*

На първият ред на входа се въвеждат N и M - броя върхове и броя ребра.

Следват M реда с по 3 числа на ред - двойка върхове свързани от ребро и разстоянието между тях.

От следващия ред се въвежда K - броя на елементите на множеството T.

Следват K на брой числа - номерата на върховете в множеството T (Всички останали върхове са в множеството S).

От следващия ред се въвежда Q - броя на заявките.

Следват Q реда с пo 1 число на ред - номер на връх от множеството S.

*Output Format:*

Изведете Q реда с по 1 число на ред - отговора на поредната заявка.
