**Source: https://www.hackerrank.com/contests/sda-hw-6-2021/challenges**

**Task 1:**

Вие сте изпълнителен директор на технологичния гигант Амазонка. Тъй като наближават коледните празници се налага да купите подаръци на всички свои подчинени, било то преки или косвени (подчинени на подчинени)... така, че да няма много причини да мрънкат. Проблемът е обаче, че ако вие подарите на даден служител подарък, а прекия му началник не му подари, то служителя ще мрънка на прекия си началник ... абе няма угодия с тия хора.

Вашата задача е по дадена йерархичната структура на компанията да прецените кой началник колко подаръка ще купи, ако знаете че всеки началник ще купи подарък на всичките си служители.

Йерархичната структура в компанията е под формата на дърво индексирано от 0 до N като вие с сте в корена с индекс 0 като всеки връх съответства на даден човек от компанията. Ако връх с индекс x е родител на друг връх с индекс y, това значи, че човека съответстващ на върха с индекс x e пряк началник на човека съответстващ на индекс y.

*Input Format:*

Въвежда ви се броя N на служителите. След това на всеки ред се въвеждат по две числа x и y, като това значи, че човека, чийто връх в дървото е с индекс x е родител на човека с индекс в дървото y.

*Output Format:*

Извеждат се N числа разделени със празно място като i-тото число отговаря на броят подаръци, които трябва да купи човекът, който отговаря на върха с индекс i в дървото.


**Task 2:**

Дадено ви е двоично дърво с N на брой върха номерирани от 0 до N-1, разположено в координатната система. Коренът е с индекс 0 и е разположен в точката (0, 0).

Ако даден връх е на координати (x, y), то лявото му дете е на координати (x-1, y-1), а дясното - на координати (x+1, y-1).

Вашата задача е да намерите кои върхове ще се виждат ако погледнем дървото отгоре (един връх се вижда ако е на координати (x, y) и за всеки друг връх с координати (x, y1): y1 <= y).

Ако има два върха на едни и същи координати и влизат в горния изглед, то трябва да изкарата само този с по-малък индекс в preorder индексация (този, който се среща първи в preorder обхождане)

*Input Format:*

Въвежда се N. На i-тия ред се въвеждат по две числа - индексите съответно на лявото и дясното дете на върха с индекс i или -1 ако той няма съответното дете.

*Output Format:*

Извеждат се всички индекси на върхове, които са видими ако погледнем дървото отгоре подредени по техните x координати в нарастващ ред.


**Task 3:**

Имате дадено двоично дърво (BST) за търсене с N елемента и цяло число K. Изтрийте K-тия най-голям елемент и изведете стойностите на дървото подредени по нива от дясно на ляво (level order). Ако изтритият елемент има два наследника, елементът заемащ мястото на изтрития е най-лявото листо в дясното му поддърво.

Иска се да изведете първо корена после върховете на ниво 1 от ляво на дясно и после върховете от ниво 2 от ляво на дясно и тн.
